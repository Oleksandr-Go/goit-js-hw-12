# Vanilla App Template

Цей проект було створено за допомогою Vite. Для знайомства та налаштування
додаткових можливостей [звернись до документації](https://vitejs.dev/).

## Створення репозиторію за шаблоном

Використовуй цей репозиторій організації GoIT як шаблон для створення
репозиторію свого проекту. Для цього натисни на кнопку `«Use this template»` і
обери опцію `«Create a new repository»`, як показано на зображенні.

![Creating repo from a template step 1](./assets/template-step-1.png)

На наступному етапі відкриється сторінка створення нового репозиторію. Заповни
поле його імені, переконайся, що репозиторій публічний, після чого натисни
кнопку `«Create repository from template»`.

![Creating repo from a template step 2](./assets/template-step-2.png)

Після того, як репозиторій буде створено, необхідно перейти в налаштування
створеного репозиторію на вкладку `Settings` > `Actions` > `General` як показано
на зображенні.

![Settings GitHub Actions permissions step 1](./assets/gh-actions-perm-1.png)

Проскроливши сторінку до самого кінця, в секції `«Workflow permissions»` обери
опцію `«Read and write permissions»` і постав галочку в чекбоксі. Це необхідно
для автоматизації процесу деплою проекту.

![Settings GitHub Actions permissions step 2](./assets/gh-actions-perm-2.png)

Тепер у тебе є особистий репозиторій проекту, зі структурою файлів та папок
репозиторію-шаблону. Далі працюй з ним, як з будь-яким іншим особистим
репозиторієм, клонуй його собі на комп'ютер, пиши код, роби коміти та відправляй
їх на GitHub.

## Підготовка до роботи

1. Переконайся, що на комп'ютері встановлено LTS-версію Node.js.
   [Скачай та встанови](https://nodejs.org/en/) її якщо необхідно.
2. Встанови базові залежності проекту в терміналі командою `npm install`.
3. Запусти режим розробки, виконавши в терміналі команду `npm run dev`.
4. Перейдіть у браузері за адресою
   [http://localhost:5173](http://localhost:5173). Ця сторінка буде автоматично
   перезавантажуватись після збереження змін у файли проекту.

## Файли і папки

- Файли розмітки компонентів сторінки повинні лежати в папці `src/partials` та
  імпортуватись до файлу `index.html`. Наприклад, файл з розміткою хедера
  `header.html` створюємо у папці `partials` та імпортуємо в `index.html`.
- Файли стилів повинні лежати в папці `src/css` та імпортуватись до HTML-файлів
  сторінок. Наприклад, для `index.html` файл стилів називається `index.css`.
- Зображення додавай до папки `src/img`. Збирач оптимізує їх, але тільки при
  деплої продакшн версії проекту. Все це відбувається у хмарі, щоб не
  навантажувати твій комп'ютер, тому що на слабких компʼютерах це може зайняти
  багато часу.

## Деплой

Продакшн версія проекту буде автоматично збиратися та деплоїтись на GitHub
Pages, у гілку `gh-pages`, щоразу, коли оновлюється гілка `main`. Наприклад,
після прямого пуша або прийнятого пул-реквесту. Для цього необхідно у файлі
`package.json` змінити значення прапора `--base=/<REPO>/`, для команди `build`,
замінивши `<REPO>` на назву свого репозиторію, та відправити зміни на GitHub.

```json
"build": "vite build --base=/<REPO>/",
```

Далі необхідно зайти в налаштування GitHub-репозиторію (`Settings` > `Pages`) та
виставити роздачу продакшн версії файлів з папки `/root` гілки `gh-pages`, якщо
це не було зроблено автоматично.

![GitHub Pages settings](./assets/repo-settings.png)

### Статус деплою

Статус деплою крайнього коміту відображається іконкою біля його ідентифікатора.

- **Жовтий колір** - виконується збірка та деплой проекту.
- **Зелений колір** - деплой завершився успішно.
- **Червоний колір** - під час лінтингу, збірки чи деплою сталася помилка.

Більш детальну інформацію про статус можна переглянути натиснувши на іконку, і в
вікні, що випадає, перейти за посиланням `Details`.

![Deployment status](./assets/deploy-status.png)

### Жива сторінка

Через якийсь час, зазвичай кілька хвилин, живу сторінку можна буде подивитися за
адресою, вказаною на вкладці `Settings` > `Pages` в налаштуваннях репозиторію.
Наприклад, ось посилання на живу версію для цього репозиторію

[https://goitacademy.github.io/vanilla-app-template/](https://goitacademy.github.io/vanilla-app-template/).

Якщо відкриється порожня сторінка, переконайся, що у вкладці `Console` немає
помилок пов'язаних з неправильними шляхами до CSS та JS файлів проекту
(**404**). Швидше за все у тебе неправильне значення прапора `--base` для
команди `build` у файлі `package.json`.

## Як це працює

![How it works](./assets/how-it-works.png)

1. Після кожного пуша у гілку `main` GitHub-репозиторію, запускається
   спеціальний скрипт (GitHub Action) із файлу `.github/workflows/deploy.yml`.
2. Усі файли репозиторію копіюються на сервер, де проект ініціалізується та
   проходить лінтинг та збірку перед деплоєм.
3. Якщо всі кроки пройшли успішно, зібрана продакшн версія файлів проекту
   відправляється у гілку `gh-pages`. В іншому випадку, у лозі виконання скрипта
   буде вказано в чому проблема.

# goit-js-hw-12

Для організації коду використовуй модульність та синтаксис export/import.

У файлі pixabay-api.js зберігай функції для виконання HTTP-запитів:

    getImagesByQuery(query, page). Ця функція повинна приймати два параметри query (пошукове слово, яке є рядком) та page (номер сторінки, яка є числом), здійснювати HTTP-запит і повертати значення властивості data з отриманої відповіді.

У файлі render-functions.js створи екземпляр SimpleLightbox для роботи з
модальним вікном та зберігай функції для відображення елементів інтерфейсу:

    createGallery(images). Ця функція повинна приймати масив images, створювати HTML-розмітку для галереї, додавати її в контейнер галереї та викликати метод екземпляра SimpleLightbox refresh(). Нічого не повертає.
    clearGallery(). Ця функція нічого не приймає та повинна очищати вміст контейнера галереї. Нічого не повертає.
    showLoader(). Ця функція нічого не приймає, повинна додавати клас для відображення лоадера. Нічого не повертає.
    hideLoader(). Ця функція нічого не приймає, повинна прибирати клас для відображення лоадера. Нічого не повертає.
    showLoadMoreButton(). Ця функція нічого не приймає, повинна додавати клас для відображення кнопки Load more. Нічого не повертає.
    hideLoadMoreButton(). Ця функція нічого не приймає, повинна прибирати клас для відображення кнопки Load more. Нічого не повертає.

У файлі main.js напиши всю логіку роботи додатка. Виклики нотифікацій iziToast,
усі перевірки на довжину масиву в отриманій відповіді та логіку прокручування
сторінки (scroll) робимо саме в цьому файлі. Імпортуй в нього функції із файлів
pixabay-api.js та render-functions.js та викликай їх у відповідний момент.

Завдання — Пошук зображень

Використовуй код із домашньої роботи попереднього модуля та доповни код
застосунку пошуку зображень новим функціоналом.

Рефакторинг

Використовуй код із домашньої роботи попереднього модуля та застосуй синтаксис
async/await для роботи з асинхронними запитами. Виконай рефакторинг свого коду.

Пагінація

Pixabay API підтримує пагінацію та надає параметри page і per_page. Зроби так,
щоб у кожній відповіді при пошуку зображень приходило 15 об'єктів (за
замовчуванням 20).

    Початкове значення параметра page повинно бути 1.
    З кожним наступним запитом його необхідно збільшити на 1.
    У разі пошуку за новим ключовим словом значення page потрібно повернути до початкового, оскільки буде пагінація для нової колекції зображень.

Додай в HTML-документі після галереї розмітку кнопки з текстом Load more, за
кліком на яку необхідно виконувати запит за наступною групою зображень і
додавати розмітку до вже існуючих елементів галереї. Для цього при сабміті форми
тобі необхідно зберігати те, що ввів користувач у глобальну змінну.

    Поки в галерії нема зображень, кнопка повинна бути прихована.
    Після того як у галереї з'являються зображення, кнопка з'являється в інтерфейсі під галереєю.
    При повторному сабміті форми кнопка спочатку ховається, а після отримання результатів запиту знову відображається за потреби.
    Перенеси індикатор завантаження під кнопку завантаження додаткових зображень.

Кінець колекції

У відповіді бекенд повертає властивість totalHits — загальна кількість
зображень, які відповідають критерію пошуку (для безкоштовного акаунту). Якщо
користувач дійшов до кінця колекції, ховай кнопку Load more і виводь
повідомлення з наступним текстом.

We're sorry, but you've reached the end of search results.

Зверни увагу, що кінець колекції може бути і на 1й сторінці, і на подальших.

Прокручування сторінки

Зроби плавне прокручування сторінки після запиту і відтворення кожної наступної
групи зображень. Для цього отримай у коді висоту однієї карточки галереї,
використовуючи функцію getBoundingClientRect. Після цього використовуй метод
window.scrollBy для прокрутки сторінки на дві висоти карточки галереї.
